<b>High Intensity Interval Trening - co to właściwie jest?</b>
Jest hybrydą tradycyjnych nisko/średnio-intensywnych aerobów z treningiem o intensywności wysokiej.
W naszym społeczeństwie bardziej przyjęła się nazwa trening interwałowy lub po prostu interwały.
Krótkie wybuchy bardzo wysokiej intensywności dochodzącej do 100% MHR (tętna maksymalnego) wplecione są w okresy o intensywności niższej, ok 60-70% MHR.
Najlepszym przykładem żeby to zilustrować będzie wbieganie pod górę. Potrzebne nam będzie wzniesienie o nachyleniu ~10% i długości ok 150 metrów.
Tak szybko jak tylko potrafimy wbiegamy na szczyt wzniesienia, co powinno zająć ok 30 sekund, po czym dość szybko schodzimy w dół (nie zbiegamy!),
tu z kolei około 2-3 minuty. Procedurę powtarzamy aż czas treningu wyniesie 20 minut. <b>To wszystko!</b>
HIIT z powodzeniem można wykonywać także na płaskim terenie (co dla początkujących będzie nawet lepsze).
Możemy ćwiczyć także w siłowni na takich maszynach jak rower stacjonarny, eliptyczny, wioślarz, bieżnia elektryczna czy ergometry -
jeśli tylko posiadają odpowiedni mechanizm regulacji oporu. Basen także jak najbardziej się nadaje.
<p><br/>
    <b>Przykładowy schemat treningu interwałowego:</b><br/><br/>
    <u>Początkujący</u><br/>
<ul>
    <li>30 sekund 100% MHR (nie określamy dokładnie 100% MHR, chodzi po prostu o maksymalny wysiłek)</li>
    <li>3 minuty 60% MHR</li>
</ul>
Powtarzać do 20 minut, 2 razy w tygodniu. Opcjonalnie można połączyć z dwoma sesjami o stałej niskiej/średniej intensywności.
</p>
<p>
    <u>Średnio-zaawansowany</u><br/>
<ul>
    <li>1 minuta 100% MHR (maksymalny wysiłek)</li>
    <li>2.5 minuty 60% MHR</li>
</ul>
Powtarzać do 25 minut. Do 3 razy w tygodniu.
</p>
<p>
    <u>Zaawansowany</u><br/>
<ul>
    <li>1.5 minuty 100% MHR (maksymalny wysiłek)</li>
    <li>2 minuty 60% MHR</li>
</ul>
Powtarzać do 30-35 minut. Ilość treningów indywidualna. Nie należy jednak przesadzać.<br/><br/>
Jak powszechnie wiadomo, warunkiem postępu jest progresja intensywności wysiłku.
Nie przeskakujemy jednak od razu z jednego poziomu na drugi.
Robimy to stopniowo, zwiększając minimalnie czas 100% MHR (o 5-10s) i zmniejszając czas wysiłku na poziomie 60% MHR.
</p>
<p>
    <b>Zalety treningu interwałowego</b><br/><br/>
<ul>
    <li>niesamowicie podkręca metabolizm (w.w. badania i objaśnienia) na 16-24h po treningu</li>
    <li>nie trwa dłużej niż 30 minut</li>
    <li>jest znacznie mniej monotonny i nudny niż tradycyjne aeroby, które są równie ciekawe jak partia szachów</li>
    <li>świetny wpływ na wydolność tlenową i wytrzymałość na różnych progach</li>
    <li>trening bardzo elastyczny, dopasowujący się do indywidualnych potrzeb trenującego</li>
    <li>większe zużycie kalorii niż w przypadku tradycyjnych aerobów (przyjmuje się, że 20 minut HIIT = 30 minut
        typowych aerobów)
    </li>
    <li>działa mniej katabolicznie niż tradycyjne aeroby</li>
</ul>
Jak wiadomo dużym minusem długich sesji aerobowych o niskiej/średniej intensywności jest wzmożone wydzielanie kortyzolu -
hormonu biorącego udział w utrzymaniu stężenia glukozy we krwi na drodze glukoneogenezy, tj. przemiany aminokwasów w glukozę,
a jednocześnie nasilającego rozpad białek kurczliwych w mięśniach szkieletowych (katabolizm).
Trening wysoko-intensywny powoduje mniejsze wydzielanie kortyzolu jak w przypadku długich sesji aerobowych.
Jednym słowem - jeśli mamy problemy z utratą masy mięśniowej w okresach rzeźbienia warto zastosować HIIT.<br/>
Jedynym minusem HIIT jest to, że nie poprzedzony odpowiednią rozgrzewką może okazać się kontuzjogenny.
Ponadto nie powinny go wykonywać osoby mające problemy zdrowotne (w szczególności z sercem) oraz zupełnie początkujący.
</p>
<p>
    Opracowanie: <b>PADRE</b>
    <br/>
    Poprawki stylistyczne i dopasowanie: <b>wtq</b>
</p>
