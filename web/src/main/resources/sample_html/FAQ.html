<p>
    <b>1.Ile razy w tygodniu powinienem ćwiczyć?</b><br/>
    Optymalna ilość treningów w tygodniu wynosi 3-4 razy.
</p>

<p>
    <b>2.Ile razy w tygodniu ćwiczyć daną partie?</b><br/>
    Najnowsze badania dotyczące hipertrofii mięśniowej donoszą, iż najlepszą i najefektywniejszą drogą do wzrostu mięśni
    (masy) jest ćwiczenie danej partii co 2-3 dni.
    Jednak należy pamiętać, żeby trening z którego korzystamy pozwalał na taką częstotliwość treningów, tzn. np. w
    standardowym splicie o dużej objętości treningowej dla jednej partii,
    nie możemy jej ćwiczyć tak samo co 2-3 dni bo partia nie zdąży się zregenerować i trening ten w rezultacie nie
    przyniesie żadnych korzyści, co więcej, można się nabawić kontuzji.
    Jednak przy planach typu FBW czy Push&Pull gdzie partię ćwiczymy małą objętością, a częściej pozwalają na wywołanie
    hipertrofii.
</p>

<p>
    <b>3.Ile czasu powinien trwać trening?</b><br/>
    Trening powinien być krótki i solidny.
    Nie trać czasu na rozmowy, dzięki którym przerwy miedzy seriami sięgają 10 minut.
    Trening powinien trwać nie więcej niż 1,5 godziny Początkujący powinien wyrobić się w godzinę.
</p>

<p>
    <b>4. Czy jak będę trenować 2x dziennie to będą lepsze efekty?</b><br/>
    Nie! Trening należny robić raz,a porządnie, nie ma sensu dzielić treningu na rożne pory dnia, nie da to pozytywnych
    efektów.
    Oczywiście mowa tutaj o osobach początkujących. Profesjonaliści i osoby zaawansowane rozdzielają aktywność fizyczną
    i na przykład
    trening aerobowy wykonują rano, a trening siłowy w godzinach popołudniowych.
</p>

<p>
    <b>5. Jak szybko wykonywać powtórzenia?</b><br/>
    Powtórzenia należy wykonywać w taki sposób, abyś cały czas kontrolował swój ruch. Nie ma się co spieszyć. Przyjęte
    jest ze np. wyciskasz 1s opuszczasz 2s.
    Po kilku miesiącach ćwiczeń można rozpocząć zabawę z regulowaniem tempa ćwiczenia i wprowadzasz zmiany typu: faza
    opuszczania powolna 2-3s, przytrzymanie 2s, dynamiczne wyciskanie 1s itp.
</p>

<p>
    <b>6. Czy należy robić rozgrzewkę?</b><br/>
    Zdecydowanie tak. Rozgrzewka ma na celu przygotowanie organizmu do wysiłku i ciężarów oraz uniknięcie kontuzji.
    Rozgrzewka krotka (około 10 starczy).
    Pamiętaj, aby rozciąganie podczas rozgrzewki było rozciąganiem dynamicznym, czyli wszelkie krążenia stawów.
    Rozciąganie statyczne, wykonujemy po treningu aby rozluźnić mięśnie i "zaprzestać" kurczeniu się mięśnia po jego
    trenowaniu.
    Więcej na temat rozgrzewki można przeczytać w innym artykule zatytułowanym "Rozgrzewka".
</p>

<p>
    <b>7. Ile serii i powtórzeń wykonywać na dane partie? </b><br/>
    Ilość wykonywanych serii zależy od stażu treningowego (i w mniejszym stopniu od rodzaju treningu), ilość powtórzeń
    zaś od rodzaju wykonywanego treningu. Przyjmując ze FAQ będą czytać początkujący (staż 0-1 rok), sytuacja z seriami
    wygląda następująco: <br/>
    <b>Duże partie</b> (klatka piersiowa, grzbiet, barki, uda) - 9-12 serii<br/>
    <b>Małe partie</b> (biceps, triceps, łydki, przedramiona, kaptury) - 5-8 serii<br/>
    <br/>
    Jak wyżej napisałem ilość powtórzeń zależy w gruncie rzeczy od rodzaju treningu, więc można również przyjąć
    następujący podział: <br/>
    Trening masowy - 7-10 powtórzeń<br/>
    Trening siłowy - 1-7 powtórzeń<br/>
    Trening na rzeźbę oraz regeneracyjny - 10 - 15 powtórzeń<br/><br/>
    Jednak to są tylko "zarysy", ponieważ wiadomo, że np. treningi oparte o serie 5x5, dobrze się sprawdzą zarówno
    podczas budowania siły, masy, jak i robienia rzeźby mięśni.
</p>


<p>
    <b>8. Jak długie powinny być przerwy pomiędzy seriami?</b><br/>
    To zależy również od rodzaju wykonywanego treningu: <br/>
    Trening masowy - około 2 minuty <br/>
    Trening siłowy - nawet 5 minut<br/>
    Trening na rzeźbę - około 60-90 sekund<br/><br/>
    Czas ten jest określony "mniej więcej".
    Nie trzymaj się tego kurczowo jeśli nie jesteś jeszcze na siłach, aby przystąpić do kolejnej serii.
    Przykładowo przerwa między seriami martwego ciągu będzie dłuższa niż między seriami wyciskania francuskiego.
    Jednak pamiętaj o tym, żeby nie udawać się na pogaduchy z kolegami na siłowni na 10 minut, bo mięśnie "wystygną" i
    trening nie będzie miał sensu.
</p>

<p>
    <b>9. Co jaki czas zmieniać rozpisany trening?</b><br/>
    U osób początkujących co 2 miesiące taka zmiana jest wskazana.
    Po okresie wstępnym (4-6 miesięcy), gdy już nabierzesz wprawy, można nie zmieniać treningu wcale, albo zmieniać go
    np. co pół roku.
    Wszystko zależy od tego, jakim systemem się ćwiczy i przynosi nam efekty. Jeśli widzisz pozytywne zmiany w
    organizmie, to nie ma sensu zmieniać treningu!
    Bo po co zmieniać coś, co działa.
</p>

<p>
    <b>10. Które partie łączyć podczas treningu, a które nie?</b><br/>
    W przypadku treningu typu "split", łączenie partii to w sumie kwestia dowolna, u osób początkujących nie należy
    jednak łączyć dwóch dużych partii (np. plecy + klatka),
    tylko wykonywać jedna dużą i jedną małą partię (np. plecy z bicepsem). To czy połączymy plecy z tricepsem czy z
    bicepsem to kwestia dowolna.
    W przypadku innego typu treningu, np. FBW czy Push&Pull, mamy z góry ustalone połączenie partii - więcej na ten
    temat w innych artykułach.
    W aplikacji dostępne są również gotowe plany treningowe dla początkujących ułożone przez profesjonalnego trenera
    personalnego. Skorzystaj z nich, jeśli nadal nie jesteś pewny, jaki trening będzie dla Ciebie odpowiedni!
</p>

<p>
    <b>11. Czym różnią się ćwiczenia izolowane od złożonych?</b><br/>
    <b>Ćwiczenia złożone</b> to te ćwiczenia, w których pracuje więcej niż jedna para stawów oraz mięśni jednocześnie,
    np. podciąganie na drążku angażuje grzbiet, a przy tym mięśnie dwugłowe ramion oraz brzuch.
    <b>Ćwiczenia izolowane</b> to te ćwiczenia, w których pracuje jedna para stawów oraz mięśni, np. rozpiętki ze
    sztangielkami, w których pracuje tylko klatka piersiowa.
    Trzymaj się ćwiczeń złożonych - na nich zbudujesz podstawy siły oraz zyskasz sporo masy mięśniowej, czego nie
    zdobędziesz na izolacjach, które służą do budowania "detali" sylwetki.
    Jednak należy pamiętać, że trzeba mieć na czym budować te detale :) .
</p>

<p>
    <b>12. Jaka jest różnica w ćwiczeniach hantlami a sztangą?</b><br/>
    Zarówno ćwiczenia hantlami jak i sztangą działają tak samo.
    Różnica jest taka, ze ćwicząc hantlami mamy większą swobodę i kontrolę nad ruchami.
    Zalecane jest ćwiczenie hantlami, gdy mamy np nierówne mięśnie (np lewy biceps większy niż prawy).
    Hantle mają jeszcze tę zaletę, że możemy bardziej rozciągać mięśnie przez większy zakres ruchu oraz pracuje więcej
    stabilizatorów, gdyż każda z rąk pracuje osobno.
    Jednak nie można całkowicie rezygnować ze sztangi, gdyż na niej jest możliwość założenia dużego ciężaru, przez co
    mamy możliwość zbudowania solidnej masy i siły.
</p>

<p>
    <b>13. Co jest lepsze - maszyny czy wolne ciężary?</b><br/>
    Najlepszym rozwiązaniem jest połączenie tych dwóch metod.
    Jednak dla początkujących zalecane jest ćwiczenie na wolnych ciężarach, aby zbudować podstawy oraz wyrobić sobie
    prawidłową technikę ćwiczeń.
    Bardziej zaawansowani, mogą mieszać treningi na wolnym ciężarze z treningami na maszynach.
</p>

<p>
    <b>14. Czy lepiej wykonywać ćwiczenia sztangą łamaną czy prostą?</b><br/>
    To zależy jakie ćwiczenia. W większości ćwiczeń wykorzystywany jest gryf prosty (gryfem łamanym nie da się wykonywać
    wszystkich ćwiczeń).
    Gryf łamany przydatny jest przy ćwiczeniach mięśni dwugłowych i trójgłowych ramion. Wykorzystując go przy tych
    partiach nie "dobijamy" nadgarstków.
    Jednak przy treningu bicepsów, sztanga mocno łamana, zwiększa pracę mięśni ramiennych, zmniejszając tym samym pracę
    bicepsów.
</p>

<p>
    <b>15. Które ćwiczenia są najbardziej kontuzjogenne?</b><br/>
    W sumie każde ćwiczenie bez rozgrzewki oraz prawidłowej techniki jest kontuzjogenne :) Bez wyjątków.
    Jednak najbardziej kontuzjogennymi ćwiczeniami są te, których ruch inicjowany w ćwiczeniu nie jest naturalny dla
    stawów, czyli np.: wycisk sztangi zza karku (barki), podciąganie na drążku do karku (plecy).
</p>

<p>
    <b>16. Czy to prawda że jak zacznie się treningi w młodym wieku to się nie urośnie?</b><br/>
    Nie, trening siłowy nawet pobudza organizm do wzrostu. Podczas ciężkich treningów, wydzielają się hormony, w tym
    hormon wzrostu, więc wręcz przeciwnie - urośnie się!
    Dlatego też każdy powinien szlifować technikę "złotych ćwiczeń" aby dawać organizmowi jak największy bodziec.
</p>

<p>
    <b>17. Czy należy stosować cykle regeneracyjne?</b><br/>
    Tak, jednak nie dotyczy to osób początkujących.
    Cykle regeneracyjne wskazane są u osób, które już długo ćwiczą, osób które rozpoznały przetrenowanie oraz dla tych,
    którzy przebyli ciężki cykl, np siłowy.
    Należy dawać mięśniom co jakiś czas, chwilę odpoczynku, aby potem wrócić z nowymi siłami oraz uniknąć
    przetrenowania.
</p>

<p>
    <b>18. Mam zakwasy, czy to dobrze?</b><br/>
    Na początku, zakwasy, a właściwie DOMSy, będą się pojawiać, gdyż mięśnie nigdy wcześniej "czegoś takiego nie robiły"
    więc są zszokowane.
    Jednak jeśli utrzymują się przez dłuższy czas (więcej niż 1-2 dni) to należy odpocząć i odpuścić trenowanie danej
    partii.
    Z czasem DOMSy będą znikać, ale tylko przy regularnych treningach.
</p>

<p>
    <b>19. Jestem chory, czy mogę trenować?</b><br/>
    Podczas choroby należy odpuścić sobie trening. Organizm jest osłabiony i musi dojść do siebie, a nie być katowany
    treningiem podczas którego mogą wydarzyć się rożne rzeczy.
</p>

<p>
    <b>20. Czy warto ćwiczyć nogi?</b><br/>
    Nie tylko warto ale należy, a właściwie to TRZEBA. Poprzez zaniedbywanie jakiejkolwiek partii, Twoja budowa ciała
    stanie się nieproporcjonalna i będzie to bardzo wyglądało bardzo nienaturalnie.
    Po za tym, nogi to połowa ciała, więc trenowanie ich to ogromny bodziec do wzrostu dla reszty partii jak i całego
    organizmu.
</p>

<p>
    <b>21. Nierówno rozbudowują mi się mięśnie, co zrobić?</b><br/>
    Nie należy panikować, tak się bardzo często zdąża.
    Należy trenować normalnie, jedynie zamieniając (gdzie się da) sztangę na sztangielki.
    Nie należy kłaść nacisku na ta mniej rozwiniętą cześć (tak robi wiele osób), to jest najgorsze rozwiązanie, które
    tylko pogorszy sprawę.
</p>

<p>
    <b>22. Jak uwypuklić biceps?</b><br/>
    Początkowo nie masz się co tym przejmować. Wszyscy od razu panikują że mają mało cm w łapie, co jet śmieszne z tego
    względu że nie zwracają uwagi np. na obwód uda czy klatki, tylko właśnie na biceps.
    Trenuj powoli, a do celu. Obwody przyjdą z czasem. <br/>
    Gdy już na prawdę nie wiesz co robić, to spróbuj zmienić trening na taki, w którym partia ćwiczona jest częściej niż
    raz w tygodniu.
    Częściej a intensywniej, a nie rzadziej i więcej na raz - to jest recepta.
</p>

<p>
    <b>23. Jak zwiększyć siłę wyciskania na ławce płaskiej?</b><br/>
    Należy przejść na trening siłowy. Wykonywać ćwiczenia na wolnych ciężarach, z małą ilością powtórzeń (rzędu 1-7),
    stopniowo zwiększając ciężary.
    Można też zastosować treningi oparte o system 5x5 (więcej w innych artykułach).
</p>

<p>
    <b>24. Chcę zrzucić tłuszcz. Jakie mam wykonywać ćwiczenia aerobowe, ile razy w tygodniu i jak długo?</b><br/>
    Najważniejsze to zmiana diety! Przy złych nawykach żywieniowych możesz wypruwać sobie żyły na bieżni, a i tak nie
    osiągniesz zamierzonych rezultatów.
    Ćwiczenia aerobowe to ćwiczenia tlenowe, najlepsze to bieganie, szybki marsz lub rower. Średnio 3-4 razy w tygodniu
    po min 30 minut.
    Więcej o treningu aerobowym można przeczytać w innych artykułach dostępnych w aplikacji.
</p>

<p>
    <b>25. Jak uniknąć stagnacji?</b><br/>
    Stagnacja to częsty problem, lecz praktycznie nie występujący u osób początkujących.
    Jeżeli już się nam przytrafi stagnacja, należy skorygować swój dotychczasowy plan treningowy oraz zastosować przerwę
    dla regeneracji zarówno mięśni jak i CUN.
    Tutaj kombinacji jest wiele, można zmienić ćwiczenia, ilość serii, powtórzeń. Powodów stagnacji należy także
    poszukać w diecie, bo zła dieta również może być przyczyną stagnacji.
</p>

<p>
    <b>26. Jakie są objawy przetrenowania?</b><br/>
    Przetrenowanie może się objawiać np przemęczeniem, brakiem motywacji i chęci do treningu, spadkiem wagi, zbyt
    długimi zakwasami.
    Z reguły dzieje się tak, gdy trenujemy zbyt często, zbyt ciężko i przez długi okres czasu bez zmiany planu.
    Przy "rozpoznaniu" przetrenowania należy dać sobie krotki okres (np 2 tygodnie) odpoczynku, po czym zacząć cyklem
    regeneracyjnym.
</p>

<p>
    <b>26. Jak wrócić do treningu po przerwie?</b><br/>
    Należy rozpocząć od treningu ogólnorozwojowego, wprowadzającego, przez okres 1-2 miesiące po czym ułożyć normalny
    plan.
</p>

<p>
    <b>27. Używać pasa czy nie?</b><br/>
    Dla początkującego pas nie jest wskazany, ze względu na to, żeby wyrobić sobie pewne podstawy oraz prawidłową
    technikę, a nie ratować się myśleniem (błędnym) "Mam pas to nic mi się nie stanie".
    Ogólnie pasy nie są konieczne. Przydają się tylko gdy chcemy pobijać rekordy, wtedy jest to jakaś ochrona. Jednak
    przy standardowych seriach nie powinno się go używać. Chyba że w celu podwieszenia obciążenia.
</p>

<p>
    Opracowanie:<b>ANATOM, aga, OjciecRydzyk</b>
    <br/>
    Poprawki stylistyczne i dopasowanie: <b>wtq</b>
</p>























