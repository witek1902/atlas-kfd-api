<p>
    <b>1. Zasada treningu piramidalnego</b><br/><br/>
    <b>DEFINICJA:</b>
    kiedy stosujesz wielokrotne serie danego ćwiczenia, wykonujesz pierwsza serie z małym obciążeniem i w dużym zakresie
    powtórzeń,
    stopniowo zwiększając ciężar i jednocześnie zmniejszając liczbę ruchów w kolejnych seriach.
    <br/>
    <b>PRZYKŁAD:</b>
    ta technika pozwala na stopniowe rozgrzewanie mięśni i przygotowanie ich w kolejnych paru seriach na spotkanie z
    dużym obciążeniem.
    W przypadku górnych partii ciała, rozgrzej się lekkim obciążeniem i zrób serie 12 - 15 powtórzeń.
    W kolejnych seriach zwiększaj ciężar, aż będziesz mógł z nim wykonać 6-8 ruchów. Nogi mają większą siłę, niż górna
    część ciała, więc możesz w najcięższych seriach zwiększać liczbę powtórzeń.
</p>

<p>
    <b>2. Zasada super serii</b><br/><br/>
    <b>DEFINICJA:</b>
    ćwiczenie antagonistycznych grup mięśniowych, jedna po drugiej, z możliwie jak najkrótszym odpoczynkiem miedzy
    seriami.
    <br/>
    <b>PRZYKŁAD:</b>
    Wykonywanie na przemian serii antagonistycznych grup mięśniowych, takich jak bicepsy i tricepsy, znakomicie wpływa
    na wzrost intensywności treningu.
    Podczas gdy ćwiczysz jedną grupę mięśniową, druga odpoczywa (czasami bywa rozciągana), aż do ukończenia serii. Kiedy
    trenowane są dwie grupy mięśniowe, do tego rejonu umięśnienia napływa większa ilość krwi.
</p>

<p>
    <b>3. Zasada priorytetu treningowego</b><br/><br/>
    <b>DEFINICJA:</b>
    ćwiczenie słabiej rozwiniętych rejonów umięśnienia na początku treningu pozwala na poddawanie ich możliwie
    maksymalnemu wysiłkowi, mając jeszcze zapas świeżych sił.
    <br/>
    <b>PRZYKŁAD:</b>
    Jeśli masz jakieś słabe punkty umięśnienia, które chcesz poprawić, ćwicz je na początku treningu, zanim zaczniesz
    tracić siły.
    Jeżeli z kolei jesteś w cyklu, którego celem jest osiągniecie maksymalnego rozwoju siły i masy mięśniowej, ciężkie
    ćwiczenia na przyrost masy zaplanuj na początek sesji treningowej ciała,
    rozgrzej się lekkim ciężarem i zrób serie 12 - 15 powtórzeń. W kolejnych seriach zwiększaj ciężar, aż będziesz mógł
    z nim wykonać 6 - 8 ruchów.
</p>

<p>
    <b>4. Zasada wielkiej serii</b><br/><br/>
    <b>DEFINICJA:</b>
    wykonywanie 4 - 6 ćwiczeń na tę samą grupę mięśniową z możliwie jak najkrótszym odpoczynkiem między seriami.
    <br/>
    <b>PRZYKŁAD:</b>
    Wielkie serie stosowane są w celu całkowitego wyczerpania zaangażowanych mięśni i wytworzenia w obrębie grupy
    mięśniowej maksymalnego stanu pobudzenia.
    Ta technika powinna być stosowana jedynie okazjonalnie, ponieważ organizm po takim wysiłku potrzebuje dłuższego
    czasu na regeneracje.
    Ten typ treningu nie różni się od treningu obwodowego, w którym w większym stopniu następuje wzrost wytrzymałości
    mięśni i spalanie kalorii, niż rozrost mięśnia.
</p>

<p>
    <b>5. Zasada potrójnych serii</b><br/><br/>
    <b>DEFINICJA:</b>
    wykonywanie trzech ćwiczeń pod rząd na tę samą grupę mięśniową, z możliwie jak najkrótszymi odpoczynkami między
    seriami.
    <br/>
    <b>PRZYKŁAD:</b>
    Trzy ćwiczenia pod rząd, takie jak podciąganie sztangi w opadzie, przyciąganie linki wyciągu dolnego siedząc i
    przyciąganie linki wyciągu górnego siedząc, w dokładny sposób wyczerpią mięsień.
    Ta technika treningowa jest bardzo wymagająca i powinna być stosowana jedynie okazyjnie. Kulturyści znacznie
    częściej korzystają z niej w okresie przygotowywania do zawodów.
    Potrójne serie nie są przewidziane jako sposób na budowanie mięśni.
</p>

<p>
    <b>6. Zasada izolacji grup mięśniowych</b><br/><br/>
    Mięśnie mogą pracować w połączeniu lub w izolacji w stosunku od innych grup mięśniowych.
    Każdy z nich uczestniczy, na swój sposób, w wykonywaniu pełnego ruchu w danym ćwiczeniu, pracując albo jako
    stabilizator ruchu,
    albo jako mięsień towarzyszący (agonista), albo jako mięsień przeciwstawny (antagonista) lub jako mięsień
    współdziałający (synergistyczny).
    Toteż jeśli dąży się do maksymalnej rozbudowy lub wypracowania kształtu jakiegoś mięśnia, należy go w możliwe
    najskuteczniejszy sposób odizolować od wpływu sąsiednich mięśni.
    Osiąga się to poprzez przyjęcie specyficznej pozycji anatomicznej.
    Na przykład mięsień ramienny (brachialis) lepiej izolowany jest przy unoszeniu przedramion na modlitewniku (ławce
    Scotta), niż w trakcie przyciągania do dołu drążka wyciągu trzymanego wąskim nachwytem.
</p>

<p>
    <b>7. Zasada dezorientacji mięśniowej</b><br/><br/>
    Warunkiem stałego rozrostu jest niedopuszczanie do stanu, w którym mięśnie i cały organizm w pełni przyzwyczaiłyby
    się do określonego programu treningowego.
    Mięśnie nigdy nie powinny osiągnąć stanu przystosowania. Aby się rozrastały, muszą być poddawane zmiennym
    naprężeniom.
    Jeżeli ciągle zmienia się ćwiczenia, wielokrotność serii i powtórzeń oraz kąty ciągnięcia na wyciągach, to mięśnie
    nigdy nie mogą się przystosować i przyzwyczaić do naprężeń, jakim są poddawane.
</p>

<p>
    <b>8. Zasada cykliczności treningowej</b><br/><br/>
    W trakcie pewnych okresów roku treningowego powinniście stosować programy na masę i siłę.
    Inne zaś okresy powinny charakteryzować się mniejszymi obciążeniami, zwiększoną liczbą powtórzeń w seriach i
    krótszymi przerwami odpoczynkowymi pomiędzy nimi (trening jakościowy).
    Postępując w ten sposób unikniecie kontuzji, zapewnicie sobie różnorodność treningową i będziecie w stanie czynić
    stałe postępy.
</p>

<p>
    <b>9. Zasada treningu izometrycznego</b><br/><br/>
    Izometria charakteryzuje się sterowaniem pracą mięśni. Zasadę tę można stosować poprzez napinanie mięśni bez
    wykonywania ruchu – po prostu napinając mięśnie,
    przytrzymując je w szczytowym napięciu przez 3-6 sekund i powtarzając tę procedurę trzykrotnie.
    Mistrzowie stosują tę metodę, napinając wszystkie mięśnie trzy razy w tygodniu, ponieważ częste izometryczne
    napinanie mięśni pozwala lepiej neurologicznie sterować nimi,
    a także umożliwia uzyskanie lepszej separacji mięśniowej i pełniejszego szczytowego napięcia mięśni podczas
    pozowania w zawodach.
</p>

<p>
    <b>10. Zasada wymuszonych powtórzeń</b><br/><br/>
    Jest to bardzo intensywna metoda ćwiczeń i wielu kulturystów popada w przetrenowanie, gdy zbyt często zaczynają
    stosować wymuszone powtórzenia.
    Aby zilustrować zastosowanie wymuszonych powtórzeń załóżmy że wykonujecie serię wyciskania w leżeniu, złożoną z
    ośmiu powtórzeń przy ciężarze sztangi równym 100 kg.
    Po wykonaniu ósmego powtórzenia, partner treningowy stojący za ławeczką pomaga podnosić sztangę, na tyle byście byli
    w stanie „wydusić” dodatkowe 2-3 powtórzenia,
    których normalnie nie bylibyście w stanie wykonać o własnych siłach. Wymuszone powtórzenia mobilizują włókna
    mięśniowe do pracy w zakresie wybiegającym poza normalne zmęczenie,
    co stymuluje jeszcze większy rozwój i wzrost gęstości mięśni.
</p>

<p>
    <b>11. Zasada oporu w ruchu wstecznym</b><br/><br/>
    Stawianie oporu siłom grawitacyjnym w trakcie przesuwania się ciężaru do dołu jest bardzo intensywną formą ćwiczeń,
    powodującą znaczne zmęczenie mięśni i wspaniale wpływającą na pobudzanie mięśni do maksymalnego rozrostu.
    Trening z zastosowaniem oporu w ruchu wstecznym, zwany inaczej negatywnymi powtórzeniami, może być tylko okresowo
    włączany do programów treningowych.
    Załóżmy dla przykładu, że ćwiczycie bicepsy, wykonując unoszenie przedramion ze sztangą i przy ciężarze 45 kg
    możecie wykonać osiem powtórzeń.
    Załadujcie teraz na sztangę 55 kg i – korzystając z pomocy partnera lub rozbujawszy nieco sztangę – doprowadźcie ją
    do górnego położenia na wysokości barków.
    Następnie opuszczajcie ciężar powoli, czysto, stylowo, aż do pozycji wyjściowej, wykonując pełne osiem powtórzeń.
    Metoda ta wzmacnia mięśnie i elementy zbudowane z tkanki łącznej oraz wpływa na szybszy wzrost siły.
    Można ją z powodzeniem stosować w treningu słabiej rozwiniętych grup mięśniowych, aby rozbudować je proporcjonalnie
    do reszty umięśnienia.
</p>

<p>
    <b>12. Zasada serii przeplatanych</b><br/><br/>
    Polega na wplataniu ćwiczeń na małe, wolniej rozwijające się grupy mięśniowe(jak np. łydki, przedramiona),pomiędzy
    seriami ćwiczeń na główne grupy mięśniowe
    (np. w przerwach pomiędzy seriami wyciskania na ławce w treningu klatki).
</p>

<p>Autor: <b>ANATOM</b><br/>
    Poprawki stylistyczne i dopasowanie:<b>wtq</b>
</p>




