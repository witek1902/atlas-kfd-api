<p><b>Progresja piramidalna<br></b><br>Progresja piramidalna (piramidka), czyli rozpowszechniona przez <b>Weidera</b>
    metoda dokładania ciężaru z serii na serię, przy jednoczesnym zmniejszeniu liczby powtórzeń.<br>Przykładowo wygląda
    to tak:<br><br>Seria 1: 12p 40kg<br>Seria 2:&nbsp;10p 60kg<br>Seria 3:&nbsp;8p 70kg<br>Seria 4:&nbsp;6p 80kg</p><p>
    Ten rodzaj dokładania ciężaru, w teorii, ma nam pozwolić przećwiczyć dokładnie wszystkie włókna mięśniowe. Praktyka
    pokazuje nam niestety co innego. Zmieniając&nbsp; zakres powtórzeń, zmieniamy także używaną jednostkę motoryczną
    (zespół włókien mięśniowych wraz z zakończeniem nerwowym), co oczywiście uniemożliwia nam rozgrzanie którejkolwiek z
    nich. Pamiętajmy, że&nbsp;bez właściwej rozgrzewki, względnie dużego ciężaru nie podniesiemy. Kolejna rzecz
    uniemożliwiająca nam porządne przetrenowanie mięśni to zaczynanie od dużych ciężarów. &nbsp;Uniemożliwi nam to
    odpowiednie rozgrzanie CUN, czyli ośrodkowego układu nerwowego&nbsp;. W każdym razie zanim dojdziemy do niskich
    zakresów, jesteśmy już na tyle zmęczeni, iż uniemożliwia nam to trening na ciężarze, który dalibyśmy radę podnieść
    na początku dla tych przykładowych 6p, nawet bez rozgrzania CUN.</p><p><b>Regresja</b></p><p>Metoda polegająca na
    zmniejszaniu ciężaru co serię,&nbsp; zazwyczaj przy jednoczesnym zwiększaniu zakresu powtórzeń (<b>czyli odwrócona
        piramida</b>).<br>Przykładowo wygląda to tak:</p><p>Seria 1: 6p 140kg<br>Seria 2: 8p 130kg<br>Seria 3: 10p 125kg<br>Seria
    4: 12p 120kg</p><p>Tutaj sprawy mają się już lepiej niż w klaszycznej piramidce. Mimo słabo rozgrzanego CUN (co też
    da się wyeliminować, ale o tym potem) i tak jesteśmy w stanie dźwignąć większy ciężar, tym samym dając mięśniom
    większy bodziec do wzrostu. Pierwsza seria najważniejsza, ale kolejne serie dobijają mięsień, korzystając z tych
    jednostek motorycznych, które były niewykorzystane wcześniej, co również pobudza mięsień do wzrostu. Zazwyczaj temu
    rodzajowi treningu towarzyszy spora pompa.<br><br><b>Stały ciężar</b></p><p><b></b>Metoda dokładania ciężaru bez
    dokładania ciężaru.<br>Przykładowo wygląda to tak:<br></p><p>Seria 1: 10p 180kg<br>Seria 2 :10p 180kg<br>Seria 3
    :10p 180kg<br>Seria 4 :10p 180kg<br><br>Na pierwszy rzut oka metoda prostsza, ale w rzeczywistości nieco bardziej
    skomplikowana. Ponieważ, jak w przykładzie, dobrany ciężar powinien być taki, by pozwolił nam wykonać założoną
    liczbę serii, z założonym zakresem powtórzeń. Przy czym ostatnie powtórzenie w ostatniej seri powinno być tym
    ostatnim. W rzeczywistości czasem ciężar dobierze się za mały i jesteśmy w stanie wykonać więcej powtórzeń,lub za
    duży i wtedy mimowolnie kończy się szybciej lub robi ruchy z pomocą parneta (oszukane). Metoda ta sprawdza się&nbsp;głównie
    w ćwiczeniach izolowanych, w których najważniejsze jest mind-muscle, a nie podnoszony ciężar. Wraz z progresją
    liniową/falową może być użyta także w ćwiczeniach typowo siłowych.</p><p><b>Rampa otwarta</b></p><p>Rampa jest to
    metoda, w której nie mamy z góry określonej liczby serii. Ustalamy zakres powtórzeń, który mamy wykonać w każdej
    serii.&nbsp;Zaczynamy od 50% maksymalnego ciężaru (wybranego wcześniej metodą prób i błędów).&nbsp;Co serię
    dokładamy zazwyczaj 5-10% ciężaru. Robimy tyle serii, ile jesteśmy w stanie wykonać. Kończymy wtedy, gdy tracimy
    tempo ćwiczenia - nigdy do upadku!<br>Przykładowo wygląda to tak:</p><p>Seria 1: 70kg 6p<br>Seria 2: 80kg 6p<br>Seria
    3:&nbsp;90kg 6p<br>Seria 4:&nbsp;100kg 6p<br>Seria 5:&nbsp;110kg 6p<br>Seria 6:&nbsp;120kg 6p<br>Seria 7:&nbsp;130kg
    6p<br>Seria 8:&nbsp;140kg 6p<br>Seria 9:&nbsp;150kg 3p (przy trzecim powtórzeniu straciliśmy tempo pracy, więc
    kończymy ćwiczenie)&nbsp;</p><p>Rampa dobrze rozgrzewa układ nerwowy, dzięki czemu jesteśmy w stanie wykonać trening
    na danym zakresie powtórzeń, ale większym ciężarem niż przy pozostałych metodach.&nbsp;Drugi plus jest taki, że nasz
    organizm sam reguluje, ile jest w stanie dziś popracować, co zapobiega przetrenowaniu (sposób z kończeniem w
    momencie utraty tempa można również stosować w pozostałych metodach).<br><br><b>Rampa zamknięta</b></p><p>Rampa z
    ograniczoną liczbą serii. W przeciwieństwie do zwykłej rampy, wraz z przyrostem siły nie dokładamy liczby serii,
    lecz dokładamy określony ciężar do każdej serii. Zakres powtórzeń też pozostaje bez zmian.<br>Przykładowo wygląda to
    tak:</p><p>Seria 1:&nbsp;10p 40kg<br>Seria 2: 10p 50kg<br>Seria 3:&nbsp;10p 60kg<br>Seria 4:&nbsp;10p 70kg<br>Seria
    5:&nbsp;10p 80kg<br><br>Gdy poczujemy, że robi się za lekko - pozostawiamy liczbę serii i powtórzeń, ale dokładamy
    ciężar na początku ćwiczenia.</p><p>Lepsza metoda od stałego ciężaru, ponieważ przez rozgrzanie cun pozwala nam
    machać większymi ciężarami, oczywiście ma się to do ćwiczeń typowo siłowych, w ćwiczeniach mind-muscle jednak
    proponuje stały ciężar.</p><p>Jeżeli chodzi o dokładanie ciężaru z tygodnia na tydzień możemy zastosować&nbsp;<b>progresję
    liniową.&nbsp;</b>Jest to bardzo dobra metoda, która pozwala postawić sobie pewne cele i je realizować.<b><br></b>
</p><p><b>Zasady:</b></p><p>1. Dokładanie ciężaru co jeden lub dwa tygodnie.<br>2. Ustalenie wielkości ciężaru, który
    będziemy dokładać. 2,5kg - 5kg dla dołożenia co tydzień, 2,5kg - 10kg dla dołożenia co dwa tygodnie.<br>3. Start z
    zaniżonego o trzy dokładki ciężaru.<br>4. W przypadku zbyt dużej liczby nieudanych serii robimy RESET, czyli
    zaniżamy ciężar o trzy ostatnie dokładki.<br><br>Przykład:</p><p>Trening 3 razy w tygodniu. Na każdym treningu
    robimy wyciskanie na ławeczce leżąc poziomo. <br>3 serie po 10 powtórzeń.<br>Zasady:<br>1. Dokładka co tydzień.<br>2.
    Ciężar dokładki 2,5kg<br>3. Ustalamy ciężar początkowy.&nbsp;Naszym maksymalnym ciężarem, którym możemy zrobić 3
    serie po 10 powtórzeń jest 100kg. Odejmujemy od niego 3 dokładki, czyli 3x2,5kg = 7,5kg. Ciężarem początkowym jest
    zatem 100kg - 7,5kg = 92,5kg.<br><br><b>Tydzień 1<br></b>92,5kg 10-10-10<br><b>Tydzień 2<br></b>95kg 10-10-10<br><b>Tydzień
        3<br></b><b></b>97,5kg 10-10-10<br><b>Tydzień 4<br></b>100kg 10-10-10<br><b>Tydzień 5<br></b>102,5kg
    10-10-10<br><b>Tydzień 6<br></b>105kg 10-10-10<br><b>Tydzień 7<br></b>107,5kg 10-9-7 (jeszcze nie robimy RESETu,
    zrobiliśmy tylko ok. 10% mniej powtórzeń niż zakładaliśmy)<br><b>Tydzień 8<br></b>110kg 10-8-4 RESET, za dużo
    spalonych powtórzeń<br>Z ostatniego niespalonego tygodnia, czyli&nbsp;<b>tydzień 7</b> odejmujemy 3 dokładki i
    zaczynamy od początku.</p>
<p>Autor: <b>TND</b><br/>
    Poprawki stylistyczne i dopasowanie: <b>wtq</b>
</p>