[
    {
      "Tytul": "1. Przysiady",
      "Podtytul": "ze sztangą na barkach",
	  "Powtorzenia": "16/14/12/10",
      "Zdjecie1": "Images/12_nogi_1.jpg",
      "Zdjecie2": "Images/12_nogi_2.jpg",
      "Zdjecie3": "",
      "ZdjecieMiesnie": "Images/nogi_4.png",
      "Wideo": "https://www.youtube.com/watch?v=aPIjuTVlm6w",
      "MiesnieGlowne": "czworogłowe uda ",
      "MiesniePomocnicze": "pośladkowy wielki, przywodziciel wielki, płaszczkowaty łydki",
      "Stabilizatory": "kulszowo goleniowe (półścięgnisty, półbłoniasty , dwugłowy uda), brzuchaty łydki, prostowniki grzbietu, prosty brzucha, skośne brzucha ",
      "Wykonanie": "Podejdź do stojaków, połóż ręce na gryfie, a następnie podejdź po sztangę i ułóż gryf na barkach szerzej w uwagach). Wypnij klatkę do przodu, ściągnij łopatki i patrz przed siebie lub lekko w górę. Zdejmij sztangę ze stojaków i wykonaj dwa, trzy kroki w tył. Stopy rozstaw niewiele szerzej niż szerokość barków, a palce skieruj lekko na zewnątrz (stopy powinny cały czas przylegać do podłoża). Weź głęboki wdech i zacznij ruch w dół, zaczynając od przesunięcia bioder do tyłu (kolana nie powinny być wypychane do przodu, nie dalej niż końce palców stóp - szerzej o tym w uwagach). Wykonuj go aż do osiągnięcia kąta prostego (szerzej o głębokości przysiadu w uwagach). Ruch pozytywny zacznij od przesunięcia głowy do tyłu. Podnoś się do góry jednocześnie wypychając biodra do przodu i robiąc wydech, aż do pozycji wyjściowej. Podczas całego ćwiczenia zachowuj naturalną krzywiznę kręgosłupa (unikaj tzw. kociego grzbietu i okrągłych pleców).",
      "Uwagi": "Schodząc poniżej 90 stopni podczas przysiadu znacznie mocniej angażuje się mięśnie pośladkowe. Przysiad jest jednym z podstawowych i niezastąpionych ćwiczeń wielostawowych w kulturystyce (i nie tylko). Stosuje się go do rozwoju masy i siły mięśni. Podczas jego wykonywania pracuje bezpośrednio i pośrednio bardzo dużo mięśni, co daje ogromny bodziec dla całego organizmu (wydzielanie hormonów etc.). Jest to jednocześnie jedno z najcięższych ćwiczeń pod względem technicznym i mija sporo czasu zanim osoby początkujące opanowują prawidłowy sposób wykonywania. Zalecana jest zatem nauka wykonywania tego ćwiczenia zaczynając od pustego gryfu oraz pod okiem doświadczonych osób. Serie właściwe zawsze powinny być poprzedzone paroma seriami rozgrzewkowymi.\r\n\r\nSą dwa główne sposoby ułożenia gryfu na barkach - na górnej części mięśni czworobocznych oraz drugi - pomiędzy tylnymi, a bocznymi aktonami mięśni naramiennych (wykorzystywany głównie w przysiadzie trójbojowym w tzw. \"łódce\"). W przypadku pierwszego sposobu większy nacisk kładziony jest na mięśnie czworogłowe i dwugłowe uda, zaś w przypadku drugiego sposobu zwiększa się zaangażowanie prostowników grzbietu i mięśni pośladkowych. Szerokość ustawienia rąk jest sprawą indywidualną. Należy starać się jednak, aby łokcie przesunąć do przodu tak, żeby znajdowały się pod sztangą.\r\n\r\nUstawienie stóp: Stopy można ustawiać szerzej lub wężej. Przy szerszym rozstawie stóp oprócz mięśni czworogłowych mocno zaangażowane są mięśnie dwugłowe uda oraz mięśnie pośladkowe, przy węższym natomiast głównie mięśnie czworogłowe.\r\n\r\nGłębokość przysiadu: Istnieje wiele kontrowersji wokół kwestii głębokości przysiadu (jak i sporo rodzajów przysiadów np. pełny przysiad, półprzysiad, ćwierć przysiad, przysiad sumo, przysiad z pauzą na dole, przysiad trójbojowy, przysiad olimpijski itd.). Kontrowersje istnieją również w kwestii tego, czy kolana mogą być wypychane dalej niż końce palców stóp. Wybór rodzaju i ustalenie głębokości przysiadu pozostawiamy zatem Tobie. Najlepiej jest wypracować to na drodze indywidualnych prób, które doprowadzą Cię do optymalnego dla siebie sposobu. W kulturystyce najczęściej stosowane są przysiady pełne i półprzysiady, z pewnymi modyfikacjami jak np. przysiad z pauzą na dole.",
      "_id": "483d1047-ff53-4b7c-bc20-ec625f0a04aa"
    },
	    {
      "Tytul": "2. Martwy ciąg",
      "Podtytul": "",
	  "Powtorzenia": "12/10/10",
      "Zdjecie1": "Images/3_plecy_1.jpg",
      "Zdjecie2": "Images/3_plecy_2.jpg",
      "Zdjecie3": "",
      "ZdjecieMiesnie": "Images/plecy_3.png",
      "Wideo": "https://www.youtube.com/watch?v=HjHIW_nTzTA",
      "MiesnieGlowne": "prostowniki grzbietu",
      "MiesniePomocnicze": "pośladkowy wielki, przywodziciel wielki, czworogłowe uda, płaszkowaty łydki",
      "Stabilizatory": "kulszowo - goleniowe, brzuchaty łydki, czworoboczny część środkowa, czworoboczny część górna, dźwigacz łopatki, równoległoboczny , proste brzucha, skośne brzucha",
      "Wykonanie": "Podejdź do sztangi i stań w rozkroku na szerokość barków (lub trochę większym). Palce stóp powinny lekko wystawać za gryf. Następnie ugnij nogi w kolanach zachowując naturalną krzywiznę kręgosłupa, złap gryf nachwytem bądź chwytem mieszanym nieco szerzej niż położenie kolan (martwy ciąg klasyczny, więcej w uwagach), wypnij klatkę do przodu, a głowę odchyl lekko do tyłu. Weź oddech i zacznij ruch w górę. W początkowej fazie ruchu największą pracę wykonują mięśnie ud oraz mięśnie pośladkowe. Prowadź sztangę blisko ciała i nie prostuj zbyt szybko nóg. Klatka powinna być cały czas wypięta, plecy zaś zachowują naturalną krzywiznę kręgosłupa. W momencie wyprostu ściągnij barki lekko do tyłu i zrób wydech, zacznij powrót do pozycji wyjściowej cały czas unikając okrągłych pleców czy kociego grzbietu. Nie odbijaj także sztangi od podłoża.",
      "Uwagi": "Martwy ciąg jest jednym z najbardziej podstawowych ćwiczeń złożonych stosowanych w kulturystyce (i nie tylko). Podczas jego wykonywania pracuje bardzo dużo grup mięśni, dając ogromny bodziec dla organizmu. Podobnie jak przysiad jest to jednak ćwiczenie bardzo trudne pod względem technicznym. Zaleca się więc wykonywanie ćwiczenia zaczynając od małych ciężarów oraz pod okiem doświadczonych osób. Serie właściwe tego ćwiczenia zawsze powinny być poprzedzone kilkoma seriami rozgrzewkowymi.\r\n\r\nMartwy ciąg można wykonywać na szereg różnych sposobów, a najbardziej rozpowszechnione to:\r\n\r\nMartwy ciąg sumo: podczas pozycji wyjściowej ramiona znajdują się między udami, a rozstaw stóp jest szerszy niż w wersji klasycznej. W wersji sumo podczas wykonywania ćwiczenia zmniejszony zostaje udział mięśni grzbietu oraz dzięki szerzej rozstawionym stopom następuje skrócenie ruchu. Wersja ta stosowana jest najczęściej przez zawodników trenujących np. trójbój;\r\n\r\nMartwy ciąg rumuński: podobny do martwego ciągu na prostych nogach (opisanego w zakładce nogi), z tą różnicą, że podczas wykonywania ćwiczenia sztanga prowadzona jest bardzo blisko ciała, wręcz go dotykając. Angażuje się głównie pośladki i mięśnie kulszowo - goleniowe. Ćwiczenie to często wykorzystywane jest przez zawodników trenujących dwubój olimpijski;\r\n\r\nMartwy ciąg z podstawek: podczas tego ćwiczenia, sztanga kładziona jest na podstawkach, dzięki czemu uzyskuje się skrócenie ruchu. Wysokość podstawek zależy od tego, nad jaką fazą ruchu podnoszenia sztangi dany zawodnik chce popracować. Ćwiczenie to używane jest głównie przez zawodników trenujących np. trójbój;\r\n\r\nMartwy ciąg na prostych nogach: opisany jest w kategorii \"nogi i pośladkowe\".\r\n\r\nWybór sposobu wykonywania martwego ciągu zostawiamy Tobie, zależnie od celów jakie przed sobą stawiasz. W kulturystyce najczęściej stosowany jest martwy ciąg klasyczny, martwy ciąg na prostych nogach oraz martwy ciąg rumuński.",
      "_id": "68de1500-866c-4f14-8014-668282d087a0"
    },
	    {
      "Tytul": "3. Wyciskanie sztangielek",
      "Podtytul": "skos górny",
	  "Powtorzenia": "14/12",
      "Zdjecie1": "Images/wyciskanie_sztangielki_1.jpg",
      "Zdjecie2": "Images/wyciskanie_sztangielki_2.jpg",
      "Zdjecie3": "Images/wyciskanie_sztangielki_3.jpg",
      "ZdjecieMiesnie": "Images/klatka_1.png",
      "Wideo": "https://www.youtube.com/watch?v=oKcauOEd0EY",
      "MiesnieGlowne": "piersiowy większy",
      "MiesniePomocnicze": "piersiowy mniejszy, zębaty przedni, naramienny akton przedni, trójgłowy ramienia",
      "Stabilizatory": "dwugłowy ramienia",
      "Wykonanie": "Ustaw ławkę pod kątem 20-45 stopni. Połóż się na niej tak, aby pośladki i grzbiet przylegał bezpośrednio, stopy zaś wesprzyj stabilnie na podłożu. Złap sztangielki nachwytem i oprzyj się wygodnie całym ciężarem o ławkę. Kiedy pośladki i plecy będą przylegać do ławki weź głęboki wdech i wykonaj ruch podobny do wyciskania sztangi wypychając sztangielki ku górze i jednocześnie robiąc wydech. Następnie opuść równym tempem ciężar w taki sposób, aby łokcie znalazły się nieco poniżej poziomu, na którym ułożony jest tułów. W fazie tej pamiętaj o kolejnym wdechu. Łokcie w trakcie całego ćwiczenia powinny być skierowane na zewnątrz, a nie do środka.",
      "Uwagi": "Jest to bardzo skuteczne ćwiczenie, działające w pierwszej kolejności na górną część klatki piersiowej. Jest alternatywą dla wyciskania sztangi w skosie górnym. Ważną rolę odgrywa odpowiednia technika. Należy zwrócić szczególną uwagę, aby plecy przylegały bezpośrednio do ławeczki, a stopy były osadzone pewnie na podłodze. Ćwiczenie daje również możliwość lepszego rozbudowania wewnętrznej części klatki, bowiem przy wyciskaniu sztangielek do pionu można zbliżać je do siebie, co jest z praktycznych względów niemożliwe kiedy ćwiczy się sztangą. Przy ruchu w dół powinno się niżej opuszczać łokcie. Trzeba zwróć uwagę, aby ramiona nie pływały, a łokcie nie przybliżały się do ciała. Ważną rolę odgrywa płynny oddech. Serie treningowe powinna poprzedzać solidna rozgrzewka, bądź inne ćwiczenie na omawianą grupę mięśniową.\r\n\r\nĆwiczenie to daje możliwość zmiany ustawienia nadgarstków, dzięki czemu pozwala atakować mięśnie pod różnym kątem i w różny sposób. Istotną rolę odgrywa odpowiedni dobór obciążenia. Należ wziąć taki ciężar, który pozwoli na wykonanie zakładanej serii treningowej. Zamiast chwytu zamkniętego można zastosować chwyt otwarty, czyli tzw. \"małpi chwyt\". Zalecane jest to jednak tylko dla osób zaawansowanych i przy obowiązkowej asekuracji.\r\n\r\nAby zmniejszyć udział przedniego aktonu mięśni naramiennych i tricepsów można ściągnąć łopatki do siebie. Im większy kąt, tym większy ciężar przejmuje przedni akton barków. Zalecany kąt wynosi max. 45 stopni.",
      "_id": "6ba22577-0d22-4b5e-8ce3-1567ab67f6b6"
    },
	    {
      "Tytul": "4. Wyciskanie sztangi",
      "Podtytul": "zza głowy / na maszynie",
	  "Powtorzenia": "16/14",
      "Zdjecie1": "Images/wyciskanie_sztangi_1-1.jpg",
      "Zdjecie2": "Images/wyciskanie_sztangi_2-1.jpg",
      "Zdjecie3": "Images/wyciskanie_sztangi_3-1.jpg",
      "ZdjecieMiesnie": "Images/barki_wyciskanie_sztangi.png",
      "Wideo": "https://www.youtube.com/watch?v=4zL7YlXxZ8c",
      "MiesnieGlowne": "naramienny akton przedni",
      "MiesniePomocnicze": "naramienny akton boczny ,nadgrzebieniowy, trójgłowy ramienia , czworoboczny część dolna i środkowa , zębaty przedni ",
      "Stabilizatory": "trójgłowy ramienia głowa długa ,czworoboczny część górna , dźwigacz łopatki, naramienny akton tylni ",
      "Wykonanie": "Opierając tułów na ławce złap sztangę nachwytem zamkniętym. Ręce trzymaj na szerokości barków. Następnie poprzez prostowanie łokci unoś sztangę do góry, jednocześnie robiąc wydech. Nie prostuj łokci do samego końca. Biorąc wdech równocześnie opuszczaj sztangę na wysokość uszu (lub trochę niżej). Ruch sztangą powinieneś wykonywać za głową. ",
      "Uwagi": "Ćwiczenie może być wykonywane również na stojąco lub na odpowiednich maszynach. Ważne jest odpowiednie ustawienie oparcia ławki - najlepiej pod kątem 90 stopni. Biodra wraz z tułowiem powinny przylegać do ławki i znajdować się w jednej linii - plecy wyprostowane. W ćwiczeniu najlepiej jest używać nachwytu zamkniętego. Osoby bardziej zaawansowane mogą używać nachwytu otwartego, lecz jest to mniej bezpieczne. Trzeba starać się nie kołysać sztangą. Nie prostuj łokci do końca, ponieważ cały ciężar zostanie przeniesiony na mięśnie trójgłowe i stawy. Stopy powinny być stabilnie oparte o podłoże. Jest to jedno z ćwiczeń, które zalicza się do tzw. kontuzjogennych. Bezpieczniejsze jest wyciskanie sztangi z przodu.",
      "_id": "2b69edbb-7ba9-4bca-9dc3-569e3ef45aba"
    },
	    {
      "Tytul": "5. Wyciskanie sztangi na ławce",
      "Podtytul": "w wąskim uchwycie",
	  "Powtorzenia": "16/14",
      "Zdjecie1": "Images/wyciskanie_sztangi_1-2.jpg",
      "Zdjecie2": "Images/wyciskanie_sztangi_2-2.jpg",
      "Zdjecie3": "",
      "ZdjecieMiesnie": "Images/triceps_1.png",
      "Wideo": "https://www.youtube.com/watch?v=uPYgAn579ng",
      "MiesnieGlowne": "mięsień trójgłowy ramienia",
      "MiesniePomocnicze": "łokciowy, naramienny akton przedni, piersiowy większy część środkowa i górna",
      "Stabilizatory": "dwugłowy ramienia",
      "Wykonanie": "Połóż się na plecach na ławce poziomej. Stopy ustaw stabilnie na podłożu i ściągnij łopatki. Podczas wykonywania ćwiczenia plecy i pośladki powinny przylegać do ławki. Złap sztangę nachwytem, na szerokość trochę mniejszą niż szerokość barków. Zdejmij sztangę ze stojaków, weź wdech i zacznij ruch opuszczania. W momencie, gdy gryf znajdzie się 2 - 3 cm nad klatką zacznij ruch wyciskania, aż do momentu wyprostu ramion (ale przed zblokowaniem łokci), jednocześnie robiąc wydech.",
      "Uwagi": "Wyciskanie w wąskim uchwycie jest jednym z najlepszych ćwiczeń kształtujących masę i siłę tricepsów. W poprawianiu siły wyciskania sztangi przez zawodników trenujących wyciskanie jest często stosowane jako pomocnicze. Podczas jego wykonywania łokcie powinny być skierowane w kierunku tułowia , dzięki czemu minimalizuje się zaangażowanie klatki. Można użyć sztangi łamanej lub wykonywać to ćwiczenie na suwnicy Smitha. Szerokość uchwytu należy dobierać tak, aby nie czuć dużych przeciążeń w nadgarstkach i stawach łokciowych, zaś czuć głównie pracę tricepsów.",
      "_id": "8ae07d3e-b6e0-499c-968f-01a042a3bb53"
    },
	    {
      "Tytul": "6. Uginanie przedramion podchwytem",
      "Podtytul": "ze sztangą / sztangielkami",
	  "Powtorzenia": "16/14",
      "Zdjecie1": "Images/uginanie_podchwytem_1.jpg",
      "Zdjecie2": "Images/uginanie_podchwytem_2.jpg",
      "Zdjecie3": "",
      "ZdjecieMiesnie": "Images/biceps_2.png",
      "Wideo": "https://www.youtube.com/watch?v=zvoKbd3hVnQ",
      "MiesnieGlowne": "dwugłowy ramienia",
      "MiesniePomocnicze": "ramienny, ramienno-promieniowy",
      "Stabilizatory": "naramienny akton przedni, zginacze przedramion, prostowniki grzbietu, czworoboczny część górna i środkowa, dźwigacz łopatki",
      "Wykonanie": "Stojąc chwyć sztangę podchwytem - najlepiej w tej samej szerokości co barki. Wyprostuj się - lekko wypinając klatkę piersiową do porzdu. Pamiętaj aby łokcie trzymać blisko ciała tak aby unikać bujania ramionami. Weź wdech i zacznij uginać przedramiona aż do uzyskania pełnego zgięcia. Wykonujac ruch zgięcia - rób wydech. Chwilę przytrzymaj i robiąc wdech zacznij opuszczanie poprzez prostowanie przedramion.",
      "Uwagi": "Ćwiczenie to należy do najważniejszych w treningu mięśni dwugłowych ramion. Należy zachować stabilność w czasie ruchów. Dodatkowo zwracaj uwagę aby nie zginać nadgarstków co zminimalizuje pracę zginaczy. Przy ćwiczeniu staraj się nie prostować do końca łokci - dzięki czemu unikniesz rozlużnienia mięśnia dwugłowego oaz narażenia na kontuzję.\r\n\r\nZamiast sztangi możesz użyć sztangielek lub sztangi łamanej - zwłaszcza jeśli ćwiczenie na sztandze z gryfem prostym powoduje u Ciebie ból w nadgarstkach. Aby zapewnić stabilnośc tułowia - można oprzeć się o ścianę lub o oparcie ławki w przypadku pozycji siedzącej.\r\n\r\nSzerokość chwytu: Trzymanie sztangi na szerokości barków angażuje równomiernie obie głowy mięśnia dwugłowego. Stosując uchwyt szerszy zaangażujesz bardziej głowę krótką, przy uchwycie węższym - bardziej głowę długą.",
      "_id": "be68d1ba-0e54-4075-a2cf-b227e1211500"
    },
	    {
      "Tytul": "7. Spięcia brzucha",
      "Podtytul": "leżąc / na maszynie z oporem",
	  "Powtorzenia": "18/16",
      "Zdjecie1": "Images/trening_brzucha_spiecia_brzucha_lezac_1.jpg",
      "Zdjecie2": "Images/trening_brzucha_spiecia_brzucha_lezac_2.jpg",
      "Zdjecie3": "Images/trening_brzucha_spiecia_brzucha_lezac_3.jpg",
      "ZdjecieMiesnie": "Images/brzuch_sklony_tulowia_w_kleku.png",
      "Wideo": "https://www.youtube.com/watch?v=wAaCxUXHu8M",
      "MiesnieGlowne": "proste brzucha",
      "MiesniePomocnicze": "skośne wewnętrzne i zewnętrzne ",
      "Stabilizatory": "",
      "Wykonanie": "Połóż się na ławeczce lub podłożu, ugnij nogi w kolanach, stopy powinny przylegać do podłoża. Ręce trzymaj przy skroniach albo skrzyżuj na piersiach. Weź wdech i zacznij skłon tułowia , w momencie spięcia mięśni brzucha zrób wydech i powoli powróć do pozycji wyjściowej do momentu, gdy dotkniesz plecami i głową ławeczki.",
      "Uwagi": "W miarę wzrostu zaawansowania możesz użyć dodatkowego obciążenia (talerza trzymanego na piersiach). Kontroluj ruch podczas wykonywania ćwiczenia. Można to ćwiczenie także wykonywać z nogami ugiętymi pod kątem 90 stopni i w kolanach i w biodrach trzymając je w powietrzu lub opierając o coś. Aby zwiększyć zaangażowanie mięśni skośnych brzucha podczas ćwiczenia możesz naprzemiennie skręcać tułów w końcowej fazie ruchu. Dla ułatwienia możesz poprosić partnera o przytrzymanie stóp bądź zaprzeć je np. o drabinkę. Być może będziesz miał możliwość wykonania tego ćwiczenia za pomocą specjalnej maszyny. W końcowej fazie ruchu można wykonywać skręty tułowia",
      "_id": "31a181e8-553c-4dcb-aba7-0ef646a4a79a"
    }
  ]
